# Εγκατάσταση λειτουργικού συστήματος

## Προετοιμασία εγκατάστασης

Η φιλοσοφία που διέπει την εγκατάσταση του λειτουργικού συστήματος Windows 11 εξαρτάται από πολλές παραμέτρους, όπως η ύπαρξη περισσοτέρων σκληρών δίσκων, καθώς και η χωρητικότητα αυτών ή η ανάγκη για εγκατάσταση άλλων λειτουργικών συστημάτων στον ίδιο υπολογιστή (π.χ. Linux). Οι γενικές οδηγίες που μπορούν να εφαρμοστούν στη συνηθισμένη περίπτωση ύπαρξης ενός μόνο σκληρού δίσκου είναι οι ακόλουθες:

- Να πραγματοποιείται διαχωρισμός του σκληρού δίσκου σε περισσότερες από μία κατατμήσεις

- Η διαμόρφωση των κατατμήσεων πραγματοποιείται με χρήση του συστήματος αρχείων NTFS.

- Η κύρια κατάτμηση που περιλαμβάνει το λειτουργικό σύστημα και τις εγκατεστημένες εφαρμογές να καταλαμβάνει το 30% του σκληρού δίσκου (ή τουλάχιστον 20GB). Η λήψη αντιγράφου ασφαλείας αυτής της κατάτμησης επαρκεί για έκτακτες περιπτώσεις αντιμετώπισης καταστροφών (disaster recovery). Το όνομα (volume label) της κατάτμησης προτείνεται να είναι "system".

- Η δεύτερη κατάτμηση να καταλαμβάνει το 30% της διαθέσιμης χωρητικότητας και να χρησιμοποιείται αν είναι επιθυμητό για την εγκατάσταση δεύτερου λειτουργικού συστήματος. Το όνομα (volume label) της κατάτμησης προτείνεται να είναι ομώνυμο του λειτουργικού συστήματος που έχει εγκατασταθεί (π.χ. "linux").

- Ο χώρος που απομένει και αποτελεί το 40% της χωρητικότητας του σκληρού δίσκου προτείνεται να χρησιμοποιείται για τη λήψη αντιγράφων ασφαλείας. Το όνομα (volume label) της κατάτμησης προτείνεται να είναι "backup".

## Δημιουργία μέσων εγκατάστασης {#media-creation}

Συστήνεται, ακομη και αν διαθέτετε πρωτότυπα μέσα εγκατάστασης να δημουργείτε ένα καινούριο μέσο εγκατάστασης κάνοντας χρήση του εργαλείου [Media Creation Tool](https://www.microsoft.com/en-gb/software-download/windows11). Με αυτόν τον τρόπο γίνεται εγκατάσταση της πιο πρόσφατης έκδοσης των Windows 11, οπότε μειώνεται δραματικά τόσο ο χρόνος που απαιτείται για αναβαθμίσεις του Λ/Σ όσο και η πιθανότητα εκμετάλλευσης των ευπαθειών του Λ/Σ μέχρι την αναβάθμισή του.

Η εγκατάσταση του Media Creation Tool μπορεί να γίνει σε οποιονδήποτε ήδη εγκατεστημένο με Windows σταθμό εργασίας. Αφού το εγκαταστήσετε και το εκκινήσετε, το εργαλείο κατεβάζει την πιο πρόσφατη έκδοση των Windows 11 και σας καθοδηγεί να δημιουργήσετε ένα μέσω τύπου DVD ή USB που θα χρησιμοποιήσετε για την εγκατάσταση στο νέο σταθμό εργασίας.

!!! tip "Συμβουλή"
    Ακολουθώντας αυτήν τη διαδικασία μειώνετε το χρόνο εγκατάστασης καθώς δεν θα χρειαστεί να "κατεβάσετε" και να εγκαταστήσετε τις απαραίτητες αναβαθμίσεις (updates, patches κ.τ.λ.)

## Εκκίνηση του Η/Υ με το μέσο εγκατάστασης

Τοποθετήστε το CD/USB εγκατάστασης MS-Windows 11 Pro στο σταθμό εργασίας και ρυθμίστε το UEFI ή το BIOS (ή πατήστε **`F12`** για να βγει το boot menu) ώστε να ξεκινάει από αυτό.

!!! Tip "Συμβουλή"
    Όσοι αισθάνονται προχωρημένοι μπορούν να αποφύγουν τις αρκετές ερωτήσεις κατά την εγκατάσταση του λειτουργικού συστήματος σύμφωνα με τις οδηγίες της [Αυτοματοποιμένης εγκατάστασης](unattended/index.md).

## Ρύθμιση γλώσσας

[![](01-setup-language.png)](01-setup-language.png)

Κατά την αρχική εγκατάσταση ζητείται η ρύθμιση της γλώσσας. Επιλέξτε τα ακόλουθα:

- Γλώσσα προς εγκατάσταση: ***Ελληνικά (Ελλάδας)***

- Μορφή Ώρας και Νομισματική Μονάδα: ***Ελληνικά (Ελλάδας)***

- Πληκτρολόγιο ή μέθοδος εισαγωγής: ***Ηνωμένων Πολιτειών***

## Εκκίνηση Εγκατάστασης

[![](02-setup-start.png)](02-setup-start.png)

Επιλέγετε ***Επόμενο*** και κατόπιν ***Εγκατάσταση Τώρα***. Θα ενημερωθείτε με το μήνυμα **Εκκίνηση του προγράμματος εγκατάστασης**.

[![](03-accept-license.png)](03-accept-license.png)
{.clear}

Το επόμενο βήμα για να προχωρήσει η εγκατάσταση είναι να γίνει αποδοχή των όρων χρήσης του προϊόντος

[![](04-setup-customize.png)](04-setup-customize.png)
{.clear}

Στην ερώτηση **Ποιον τύπο εγκατάστασης θέλετε;** επιλέξτε ***Προσαρμοσμένη: Εγκατάσταση των Windows μόνο (για προχωρημένους)***.

[![](05-setup-disk.png)](05-setup-disk.png)
{.clear}

Στην ερώτηση **Που θέλετε να εγκαταστήσετε τα Windows;** επιλέξτε τον σκληρό δίσκο και τη διαμέριση που επιθυμείτε και κατόπιν επιλέξτε ***Δημιουργία***.

[![](06-setup-partitions.png)](06-setup-partitions.png)
{.clear}

Αποδεχτείτε την προτροπή να δημιουργηθούν αυτόματα τα επιπλέον διαμερίσματα για τα αρχεία του συστήματος και επιλέξτε ***Επόμενο***.

[![](07-setup-copy-files.png)](07-setup-copy-files.png)
{.clear}

Στη συνέχεια η εγκατάσταση των Windows σας ενημερώνει για τη διαδικασία αντιγραφής και εγκατάστασης των αρχείων, των δυνατοτήτων και των ενημερώσεων που η διάρκειά της (περίπου 8'-15') εξαρτάται από την ταχύτητα του συστήματός σας (μνήμη, δίσκος κτλ).

[![](08-setup-country.png)](08-setup-country.png)
{.clear}

Κατόπιν της ολοκλήρωσης της αντιγραφής των αρχείων του συστήματος το σύστημα εκκινεί από την εγκατάσταση και ζητά να οριστούν οι ρυθμίσεις της εγκατάστασης. Επιβεβαιώστε επιλέγοντας ***ΝΑΙ*** ότι η περιοχή που βρίσκεστε είναι η Ελλάδα.

[![](09-setup-keyboard.png)](09-setup-keyboard.png)
{.clear}

Επιβεβαιώστε επιλέγοντας ***ΝΑΙ*** ότι η διάταξη του πληκτρολογίου είναι Ελληνικά.

[![](10-setup-additional-keyboard.png)](10-setup-additional-keyboard.png)
{.clear}

Επιλέξτε ***Παράλειψη*** να μην προστεθεί δεύτερη διάταξη πληκτρολογίου. Όταν ολοκληρωθεί η διαδικασία ο Η/Υ θα επανεκκινήσει για να συνεχίσει η παραμετροποίηση του συστήματος.

## Ονομασία σταθμού εργασίας

[![](11-name-station.png)](11-name-station.png)

Το επόμενο βήμα είναι να αποδοθεί όνομα στο σταθμό εργασίας. Στο Σ.Ε.Π.Ε.Η.Υ. οι σταθμοί εργασίας προτείνεται να έχουν όνομα της μορφής "ClientXY" και η αρίθμηση να ακολουθεί την τοποθέτηση των σταθμών εργασίας στο χώρο του εργαστηρίου.

Δώστε τον νέο όνομα πχ Client01, PC01 κτλ και κατόπιν επιλέξτε ***Επόμενο*** και επανεκκινήστε το σταθμό εργασίας.

!!! tip "Συμβουλή"
    Αν πατήσετε ***Παράλειψη*** μπορείτε να μετονομάσετε αργότερα το σταθμό εργασίας πατώντας το **`Windows key`** (ή click στο σημαιάκι των Windows) ▸ ***Ρυθμίσεις*** (το γρανάζι) ▸ ***Σύστημα*** ▸ ***Μετονομασία***

## Ορισμός διαχειριστή

[![](11-setup-admin.png)](11-setup-admin.png)
{.clear}

Στην ερώτηση **Που θέλετε να κάντε τη ρύθμιση;** του λογαριασμού:

- Επιλέξτε ***Ρύθμιση για εταιρεία ή σχολή*** και ***Επόμενο***

[![](11-setup-admin-local.png)](11-setup-admin-local.png)
{.clear}

Στo παράθυρο **Ας ορίσουμε τις ρυθμίσεις για την εργασία ή το σχολείο σας**

- Επιλέξτε ***Επιλογές εισόδου*** και στη συνέχεια ***Σύνδεση σε τομέα***
- Ορίστε το όνομα χρήστη **localadm** και τον κωδικό του και απαντήστε στις 3 ερωτήσεις που θα επιλέξετε για την επαλήθευση των στοιχείων του. Καταγράψτε και αποθηκεύστε σε χαρτί τις απαντήσεις ώστε να είναι διαθέσιμες αν ποτέ τις χρειαστείτε.

!!! tip "Συμβουλή"
    Προτείνεται η χρήση κωδικού τουλάχιστον 8 χαρακτήρων, που να περιλαμβάνει πεζούς και κεφαλαίους λατινικούς χαρακτήρες, σημεία στίξης και αριθμούς (π.χ. **Changem3!**).

    **Η πρακτική χρήσης προφανούς ή κοινού κωδικού ασφαλείας πρέπει να αποφεύγεται.**

## Ρυθμίσεις Ιδιωτικότητας

Το επόμενο βήμα αφορά ρυθμίσεις ιδιωτικότητας. Προτείνουμε να επιλέξετε όσο το δυνατόν πιο αυστηρές ρυθμίσεις.

[![](12-setup-privacy-03.png)](12-setup-privacy-03.png)
{.clear}

Στην ερώτηση **Να επιτρέπεται στη Microsoft και στις εφαρμογές να χρησιμοποιούν την τοποθεσία** επιλέξτε ***Όχι*** και κατόπιν ***Αποδοχή***.

[![](12-setup-privacy-04.png)](12-setup-privacy-04.png)
{.clear}

Στην ερώτηση **Εύρεση της συσκευής μου** επιλέξτε ***Όχι*** και κατόπιν ***Αποδοχή***.

[![](12-setup-privacy-05.png)](12-setup-privacy-05.png)
{.clear}

Στην ερώτηση **Αποστολή διαγνωστικών δεδομένων στη Microsoft** επιλέξτε ***Βασικό*** και κατόπιν ***Αποδοχή***.

[![](12-setup-privacy-06.png)](12-setup-privacy-06.png)
{.clear}

Στην ερώτηση **Βελτίωση γραφής και πληκτρολόγησης** επιλέξτε ***Όχι*** και κατόπιν ***Αποδοχή***.

[![](12-setup-privacy-07.png)](12-setup-privacy-07.png)
{.clear}

Στην ερώτηση **Αποκτήστε εξατομικευμένες εμπειρίες μέσω των διαγνωστικών δεδομένων** επιλέξτε ***Όχι*** και κατόπιν ***Αποδοχή***.

[![](12-setup-privacy-08.png)](12-setup-privacy-08.png)
{.clear}

Τέλος, στην ερώτηση **Να επιτρέπεται στις εφαρμογές να χρησιμοποιούν το αναγνωριστικό διαφήμισης** επιλέξτε ***Όχι*** και κατόπιν ***Αποδοχή***.

## Ολοκλήρωση εγκατάστασης

[![](12-setup-privacy-complete.png)](12-setup-privacy-complete.png)
{.clear}

H εγκατάσταση προχωρά και θα πρέπει να περιμένετε μέχρι να ολοκληρωθεί.

[![](13-setup-complete.png)](13-setup-complete.png)
{.clear}

Κατόπιν της επανεκκίνησης η εγκατάσταση έχει ολοκληρωθεί και πλέον έχετε τη δυνατότητα να συνδεθείτε με το λογαριασμό διαχειριστή που δημιουργήσατε.