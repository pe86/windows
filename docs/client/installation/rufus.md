# Εγκατάσταση Windows 11 με αξιοποίηση του εργαλείου Rufus

Το εργαλείο `Rufus` είναι μία ΕΛ/ΛΑΚ εφαρμογή διαθέσιμη [εδώ](https://rufus.ie/en/) και επιτρέπει την παράκαμψη των απαιτήσεων της εγκατάστασης Windows 11 (λ.χ. BIOS/UEFI, CPU, RAM, TPM).

## Oδηγίες εγκατάστασης

- Αφού κατεβάσετε την τρέχουσα έκδοση του `Rufus` (πχ rufus-4.11.exe) την εγκαθιστάτε σε ένα σταθμό εργασίας.
- Επιτρέψτε η εφαρμογή Rufus να ελέγχει για τυχόν αναβαθμίσεις.
- Εισάγετε ένα USB stick άδειο στο σταθμό εργασίας (εάν περιέχει δεδομένα αυτά θα σβηστούν, με τη σύμφωνη γνώμη σας, κατά τη διαμόρφωσή του).

[![rufus-1stpage](rufus-page1.png)](rufus-page1.png)
{.clear}

- Επιλέξτε BIOS & MBR σχέδιο κατανομής (εάν η μητρική σας δεν υποστηρίζει UEFI).
- Επιλέξτε το Windows 11 ISO για την εγκατάσταση (πχ Win11_24H2_Greek_x64.iso).
- Επιλέξτε ***Εκκίνηση***.
- Επιλέξτε ποιες ρυθμίσεις θέλετε να καταργήσετε από την εγκατάσταση:
  - Μνήμη RAM <= 4GB ή TPM < 2.0
  - Κατάργηση απαιτήσεων για ηλεκτρονικό λογαριασμό Microsoft
  - Παράβλεψη ερωτήσεων απορρήτου

[![rufus-installation-adjustment](rufus-page2.png)](rufus-page2.png)
{.clear}

- Επιλέξτε ***ΟΚ***.
- Χρησιμοποιήστε το USB stick να κάνετε εκκίνηση του σταθμού εργασίας που θέλετε να εγκαταστήσετε Windows 11 ακολουθώντας τη διαδικασία [Χειροκίνητης Eγκατάστασης](manual/index.md) ή [Αυτοματοποιημένης Εγκατάστασης](unattended/index.md).

!!! warning "Προειδοποίηση"
    - Η παραπάνω διαδικασία θα πρέπει να επαναληφθεί στην επόμενη έκδοση των Windows 11 (π.χ. την 25H2) καθώς το σύστημα αναβαθμίσεων των Windows 11 δεν θα σας ενημερώσει αφού ο σταθμός εργασίας δεν καλύπτει τις ελάχιστες απαιτήσεις των Windows 11.
    - Θα πρέπει να εκτιμηθεί από εσάς εάν το υλικό του σταθμού εργασίας σας αποκρίνεται αποδεκτά με το λειτουργικό σύστημα Windows 11 βάσει της χρήσης που κάνετε και των εφαρμογών που θα εγκαταστήσετε.
    - Σε κάθε περίπτωση είναι προτιμότερο να έχετε έναν υπολογιστή σχετικά περιορισμένων δυνατοτήτων με Windows 11 και τις απαιτούμενες μηνιαίες αναβαθμίσεις και διορθώσεις ασφαλείας, από το να παραμείνει με Windows 10 χωρίς αυτές.
