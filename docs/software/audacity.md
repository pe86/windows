# Η εφαρμογή επεξεργασίας ήχου Audacity

Το ```Audacity``` είναι μία εφαρμογή ψηφιακής επεξεργασίας ήχου και ηχογράφησης. Πρόκειται για μια εφαρμογή Ελεύθερου Λογισμικού / Λογισμικού Ανοιχτού Κώδικα, που κέρδισε το βραβείο του [SourceForge.net](https://sourceforge.net/), Απονομή Επιλογής Κοινότητας για το καλύτερο Πρόγραμμα Πολυμέσων το 2007.

Το ```Audacity``` είναι διαθέσιμο για Λ/Σ τύπου MS-Windows & Linux.

## Εγκατάσταση

Για να εγκαταστήσετε την εφαρμογή ακολουθήστε τα παρακάτω βήματα:

- Μεταβείτε στην ιστοσελίδα https://www.audacityteam.org/download/windows/ και επιλέξτε να κατεβάσετε την πιο πρόσφατη έκδοση του ***Audacity 3.x.y installer***.

   !!! tip "Συμβουλή"
        Οι σύγχρονες εκδόσεις των Windows είναι x64, οπότε κατεβάζετε το εκτελέσιμο για την x64 (64bit έκδοση). Εάν διαθέτετε 32bit έκδοση Windows "κατεβάζετε" το x86 (32bit)

- Αποθηκεύστε το εκτελέσιμο και στην συνέχεια εάν δεν εκκινήσει αυτόματα κάντε διπλό κλικ στο εικονίδιο ```Audacity-Win-3.x.y-<version>.exe```.
- Επιτρέψτε στην εφαρμογή ```Audacity 3.x.y Setup``` να κάνει αλλαγές στη συσκευή σας επιλέγοντας ***ΝΑΙ***
- Επιλέξτε ***Ελληνικά*** για την εγκατάσταση στην ελληνική γλώσσα και κατόπιν επιλέξτε ***Εντάξει***.
- Τέλος, επιλέξτε ***Εγκατάσταση*** και αποδεχθείτε τις προτεινόμενες επιλογές για την εγκατάσταση.

## Οδηγίες χρήσης

Δείτε στη σελίδα https://manual.audacityteam.org/ το εγχειρίδιο χρήσης του ```Audacity``` (στην αγγλική γλώσσα) και στη στελίδα https://manual.audacityteam.org/man/tutorials.html ένα σύνολο από εκπαιδευτικούς οδηγούς (στην αγγλική γλώσσα).
