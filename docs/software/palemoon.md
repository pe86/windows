# Η εφαρμογή Pale Moon

Το ```Pale Moon``` είναι μία εφαρμογή ΕΛ/ΛΑΚ για την περιήγηση στο διαδίκτυο, την οποία προτείνουμε να χρησιμοποιηθεί για την εκτέλεση flash & java εφαρμογών όπως τα εκπαιδευτικά λογισμικά της προηγούμενης γενιάς, για παράδειγμα αυτά που είναι [διαθέσιμα σε μορφή online](https://ts.sch.gr/software). 

Το ```Pale Moon``` είναι διαθέσιμο για Λ/Σ τύπου MS-Windows & Linux.

## Εγκατάσταση

Για να εγκαταστήσετε την εφαρμογή ακολουθήστε τα παρακάτω βήματα:

- Μεταβείτε στην ιστοσελίδα <https://www.palemoon.org/download.shtml> και επιλέξτε ***Direct Download Installer*** για 32bit ή 64bit ανάλογα την έκδοση Windows που διαθέτετε.

    !!! tip "Συμβουλή"
        Οι σύγχρονες εκδόσεις των Windows είναι x64, οπότε κατεβάζετε το εκτελέσιμο για την x64 (64bit έκδοση). Εάν διαθέτετε 32bit έκδοση Windows "κατεβάζετε" το x86 (32bit).

- Αποθηκεύστε το εκτελέσιμο και στη συνέχεια, εάν δεν εκκινήσει αυτόματα, κάντε διπλό κλικ στο εικονίδιο ```palemoon-xx.y.z.winXX.installer.exe```. όπου xx.y.z.winXX ή τρέχουσα έκδοση για 32 ή 64 bit
- Επιτρέψτε στην εφαρμογή ```Pale Moon Web Browser``` να κάνει αλλαγές στη συσκευή σας επιλέγοντας ***ΝΑΙ***.
- Επιλέξτε ***Επόμενο*** για να ξεκινήσει η εγκατάσταση.
- Επιλέξτε ***Standard*** για την τυπική εγκατάσταση.
- Τέλος, επιλέξτε ***Επόμενο*** για την ολοκλήρωση της εγκατάστασης.
