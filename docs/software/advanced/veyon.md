# Διαχείριση τάξης (Classroom management)

Η υπηρεσία διαχείρισης τάξης, επιτρέπει στον εκπαιδευτικό να διατηρεί τον έλεγχο της τάξης (δηλαδή των Η/Υ των μαθητών) από την οθόνη του Η/Υ του:

* προβάλοντας την οθόνη του στις οθόνες των Η/Υ των μαθητών,
* "εκτελώντας" εντολές στους Η/Υ των μαθητών,
* επιβλέποντας την οθόνη ενός μαθητή για την επίλυση ενός προβλήματος,
* απενεργοποιώντας τον ήχο ή κλειδώνοντας τις οθόνες κτλ.

Στα Σ.Ε.Π.Ε.Η.Υ με Windows προτείνεται το ΕΛ/ΛΑΚ λογισμικό `Veyon`.

## Εγκατάσταση

Για να εγκαταστήσετε την εφαρμογή ακολουθήστε τα παρακάτω βήματα:

* Μεταβείτε στην ιστοσελίδα <https://veyon.io/download/> και επιλέξτε να κατεβάσετε την έκδοση **Stable Version** του προγράμματος εγκατάστασης 64bit ή 32bit (ανάλογα της έκδοση του λειτουργικού συστήματος).
* Αποθηκεύστε το αρχείο .exe, πχ **Veyon-4.7.2.0-win64-setup.exe** και στη συνέχεια εκτελέστε το .
* Σε περίπτωση προειδοποίησης από το **Windows Defender SmartScreen** ότι η εφαρμογή της εγκατάστασης είναι άγνωστου εκδότη και προτροπής Να μην γίνει η εκτέλεση της εφαρμογής, πατήστε ***Περισσότερες πληροφορίες*** και κατόπιν ***Εκτέλεση***
* Επιτρέψτε στην εφαρμογή `veyon-<έκδοση>-win64-setup.exe` να κάνει αλλαγές στη συσκευή σας επιλέγοντας ***ΝΑΙ***
* Στο παράθυρο **Welcome to Veyon Setup** επιλέξτε ***Next***.
* Αποδεχτείτε τους όρους χρήσης επιλέγοντας ✔ ***I agree***.
* Αποδεχτείτε τον προτεινόμενο κατάλογο εγκατάστασης επιλέγοντας ***Next***.

!!! warning "Προσοχή"
    Στο παράθυρο **Choose Components** επιλέγετε το **Veyon Master** αν και μόνο αν πρόκειται για εγκατάσταση στον Η/Υ που χρησιμοποιεί ο εκπαιδευτικός.

## Αρχικές ρυθμίσεις στο σταθμό εργασίας του εκπαιδευτικού (Veyon Master)

* Εκτελέστε την εφαρμογή `Veyon Configurator`.
* Επιλέξτε ***Γενικά*** ▸ ***Authentication Method*** ▸ ***key file authentication***.
* Επιλέξτε ***Authentication keys*** και πατήστε στο ***Create key pair***.
* Για όνομα στο **Authentication key name** δώστε **supervisor** και πατήστε ***OK***.
* Πατήστε ***Apply***.
* Επιλέξτε ***Αίθουσες & Υπολογιστές*** και κατόπιν στο ***Αίθουσες*** πατήστε στο **+** και εισάγετε το όνομα του εργαστηρίου, πχ Lab01
* Επιλέξτε ***Αίθουσες & Υπολογιστές*** και κατόπιν στο ***Υπολογιστές*** πατήστε στο **+** και εισάγετε το όνομα του σταθμού εργασίας, την IP και την MAC διεύθυνσή του, πχ Client01 10.50.40.134 00:50:56:B9:73:DB

## Αρχικές ρυθμίσεις στους σταθμούς εργασίας των μαθητών

* Εκτελέστε την εφαρμογή `Veyon Configurator`
* Εισάγετε το USB stick με το δημόσιο κλειδί που είχατε εξάγει από τον Εκτελέστε την εφαρμογή Application-windows-other.png Veyon Configurator
* Εισάγετε το USB stick με το δημόσιο κλειδί που είχατε εξάγει από τον **Veyon Master**
* Επιλέξτε ***Γενικά*** ▸ ***Authentication Method*** ▸ ***key file authentication***.
* Επιλέξτε ***Authentication keys*** και κατόπιν πατήστε ***Εισαγωγή κλειδιού*** και εισάγετε το αρχείο supervisor_public_key.pem από το USB stick
* Πατήστε ***Apply***
