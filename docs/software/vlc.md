# Η εφαρμογή VLC Player

Η εξελληνισμένη έκδοση του `VLC Player` μπορεί να εγκατασταθεί στο σχολικό περιβάλλον ως μία εφαρμογή αναπαραγωγής πολυμέσων ενώ έχει και δυνατότητες Media Server. Πρόκειται για μία εφαρμογή Ελεύθερου Λογισμικού / Λογισμικού Ανοιχτού Κώδικα του Project VideoLan.

Το `VLC Player` είναι διαθέσιμο για Λ/Σ τύπου MS-Windows & Linux.

## Εγκατάσταση

Για να εγκαταστήσετε την εφαρμογή ακολουθήστε τις παρακάτω οδηγίες:

- Μεταβείτε στην ιστοσελίδα <https://www.videolan.org/vlc/index.el.html>
- "Κατεβάστε" το εκτελέσιμο επιλέγοντας ***Λήψη VLC***.
- Αποθηκεύστε το εκτελέσιμο και στην συνέχεια, εάν δεν εκκινήσει αυτόματα, κάντε διπλό κλικ στο εικονίδιο `VLC-<έκδοση>.exe`.
- Επιτρέψτε στην εφαρμογή `VLC media player` να κάνει αλλαγές στη συσκευή σας επιλέγοντας ***ΝΑΙ***.
- Ορίστε την ελληνική γλώσσα για την εγκατάσταση, επιλέγοντας ***Ελληνικά***.
- Ξεκινήστε την εγκατάσταση επιλέγοντας ***Επόμενο***
- Ελέγξτε την άδεια χρήσης και εφόσον την αποδέχεστε επιλέξτε ***Επόμενο***
- Αφήστε τις προεπιλεγμένες ρυθμίσεις στην Επιλογή Στοιχείων και επιλέξτε ***Επόμενο***.
- Αφήστε τον προεπιλεγμένο κατάλογο εγκατάστασης και επιλέξτε ***Εγκατάσταση***
- Επιλέξτε ***Τέλος*** για την ολοκλήρωση της εγκατάστασης.
