# Η εφαρμογή ενημέρωσης των οδηγών του υλικού Snappy Driver Installer

Το `Snappy Driver Installer` είναι μία εφαρμογή που ελέγχει αν είναι εγκατεστημένες οι τελευταίες εκδόσεις των οδηγών ή αν δεν υπάρχουν οδηγοί για κάποιες συσκευές και προτείνει να "κατεβάσει" τις τελευταίες εκδόσεις τους.

Πρόκειται για μια εφαρμογή Ελεύθερου Λογισμικού / Λογισμικού Ανοιχτού Κώδικα.

## Εγκατάσταση

Για να εγκαταστήσετε την εφαρμογή ακολουθήστε τα παρακάτω βήματα:

- Μεταβείτε στην ιστοσελίδα <https://sdi-tool.org/download/> και "κατεβάστε" την έκδοση **SDI Light** του `Snappy Driver Installer` επιλέγοντας ***Download***.
- Αποθηκεύστε το αρχείο .zip και στην συνέχεια κάντε το unzip και εκτελέστε το `SDI_auto`.
- Επιτρέψτε στην εφαρμογή `SDI_x64_R1811` να κάνει αλλαγές στη συσκευή σας επιλέγοντας ***ΝΑΙ***
- Επιτρέψτε στην εφαρμογή `Snappy Driver Installer` να έχει πρόσβαση στα **☑ Private networks, such as my home or work network** πατώντας στο ***Allow access***.
- Στο παράθυρο καλωσορίσματος (Welcome), επιλέξτε ***Λήψη μόνο των ευρετηρίων***. Η εφαρμογή σας ενημερώνει για την πρόοδο λήψης.
- Στο παράθυρο της εφαρμογής, επιλέξτε, αν επιθυμείτε, η εφαρμογή να κατεβάσει και να εγκαταστήσει τους οδηγούς που επιλέξατε, αφού έχετε ενεργοποιήσει την επιλογή **☑ Δημιουργία σημείου επαναφοράς**.

!!! warning "Προσοχή"
    Αν και η εφαρμογή `Snappy Driver Installer` δημιουργεί Σημείο Επαναφοράς (Restoration Point) στα Windows ώστε να τα επαναφέρετε το σύστημα προ της εγκατάστασης σε περίπτωση προβληματικής λειτουργίας των νέων οδηγών, καλό είναι να είστε προσεκτικοί στους οδηγούς που θα επιλέξτε να εγκαταστήσετε.
